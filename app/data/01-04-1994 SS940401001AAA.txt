Identificativo:		SS940401001AAA
Data:		01-04-1994
Testata:		IL SOLE 24 ORE
Riferimenti:		PRIMA PAGINA
	
Archivia
		
		
Bilancio del presidente del Consiglio: <Il Paese e' in condizioni
migliori di come l'abbiamo trovato>
Ciampi: ecco l'Italia che vi lascio
Aldo Carboni

Luigi Lazzi Gazzini
ROMA _ Carlo Azeglio Ciampi si appresta a lasciare il suo incarico di
capo del Governo. In questa intervista a <Il Sole-24 Ore> ha tirato
le somme della sua esperienza.

Presidente, che Italia ci lascia?

Ne abbiamo parlato, al Consiglio dei ministri: quando ce ne andremo,
tra qualche giorno, lo faremo con la consapevolezza di lasciare il
Paese in condizioni migliori di come l'abbiamo trovato. Ma ora e' il
momento di tornare alla normalita'. Mi sono sempre augurato che, dopo
le elezioni, ci fosse la possibilita' di fare un Governo con un
presidente del Consiglio che facesse parte delle Camere. Questo mio
e' un Governo straordinario per un periodo che e' bene si consideri
concluso. Lo dico con serenita'.

Ma ci sono stati anche momenti difficili.

Momenti belli, momenti brutti: per carattere non mi abbatto. Veda,
alle cose mi ci dedico, mi ci appassiono, lo confesso. Non riesco a
farle per burletta: e' un virus che mi hanno trasmesso i miei
genitori. C'e' stato un solo momento in cui sono stato veramente
male: la notte delle bombe. Ero contentissimo: avevamo fermato, alle
5 e mezzo, lo sciopero dei camionisti, sciopero della benzina, blocco
delle autostrade. Ci dicevano, giustamente dal loro punto di vista:
sono tre anni che non abbiamo visto aumenti delle tariffe. Chiedevano
il loro adeguamento secondo l'inflazione. Sarebbe stato il 18, 19% di
aumento. E io dicevo: sono tre anni di inflazione programmata: il 4,
il 3,5, il 2,5% per il '94. Dunque ero contento per questo primo
successo di applicazione, al settore delle tariffe, dell'accordo sul
costo del lavoro. Lo dissi ai sindacati: vedete, l'accordo riesce a
trasferirsi sui costi del trasporto, che si riflettono sui prezzi al
dettaglio. Mi parve che le bombe fossero anche contro quell'accordo.

E la vicenda di cui e' piu' soddisfatto?

L'accordo sul costo del lavoro e l'avvio delle privatizzazioni.

Lei da' un valore largo all'accordo tra le parti sociali.

Non c'e' dubbio: non e' solo politica dei redditi, ma un accordo piu'
ampio, con aspetti di politica economica tout court ma anche
istituzionali. Grazie a quell'intesa, l'effetto della svalutazione
non l'abbiamo consumato. Non soltanto abbiamo avuto nel '93 un avanzo
di bilancia dei pagamenti di 13mila miliardi, con un rovesciamento di
45mila miliardi rispetto al passivo dell'anno prima, il che e'
spettacolare. Tutto cio' significa ridurre il debito con l'estero,
che e' quello piu' pericoloso. Col debito interno, la corda per
impiccarci ce l'abbiamo noi stessi. Col debito estero, la corda ce
l'hanno i creditori esteri.

Questo senso di moderazione ci ha consentito di passare in mezzo a
una recessione pesante, la piu' dura...

Torno un momento indietro: il fatto importante dell'accordo, al di
la' di quello economico, e' l'aspetto istituzionale. E poi, il tutto
ha contribuito a quello che io stesso ho posto in prima linea come
obiettivo di questo Governo, al di la' della riforma elettorale: la
lotta alla criminalita' organizzata, considerata non solo come un
fatto di polizia, ma come un fatto sociale. Il pericolo che ho sempre
visto e' che fatto sociale e fatto economico si incrocino creando un
mix esplosivo terribile.
Tutti questi problemi, questi fatti brutti che abbiamo vissuto, gli
scandali che hanno colpito i servizi segreti non devono far
dimenticare i successi che si sono avuti nella lotta alla
criminalita' organizzata. Successi dimostrati dall'arresto di
latitanti che lo erano da decenni. Torno ora al suo fatto: lei vedeva
l'importanza della...

Di una recessione impietosa, che stiamo attraversando senza scontri.

Certo. Anche le crisi aziendali: le abbiamo tutte gestite con
l'impegno del Governo, che e' stato costante in ogni vertenza: da
quelle piu' importanti a quelle meno, da quelle grandi a quelle meno
grandi che sono pero' le piu' pericolose per il loro valore di
innesco. Siamo riusciti, con un po' di fortuna, a gestirle in maniera
direi quasi calendarizzata, evitando sovrapposizioni dell'una
sull'altra che potevano, anche quelle, essere pericolose. Lo abbiamo
fatto con un approccio che ha permesso al Governo di intervenire,
quando e' stato necessario _ e' chiaro che se le vertenze se le
vedono fra di loro e le concludono le parti sociali, tanto di
guadagnato _ con maggiore possibilita' di successo avendo alle sue
spalle, a suo credito, l'essere stato promotore dell'accordo di
luglio. Questo ci aveva dato, nei confronti di ambedue le parti
sociali, credibilita' e, mi consenta, anche simpatia, intesa nel
senso etimologico della parola. Si e' visto che il Governo non
interveniva nell'interesse di una parte, ma che interveniva in
maniera non partigiana e con l'intendimento di arrivare a conclusioni
positive.

A volte e' stato criticato, come ad esempio nella vicenda di Crotone.

Crotone e' stata un'operazione positiva. Non c'e' dubbio che ci sono
stati alcuni casi di intemperanza: ma vediamo cosa e' successo in
paesi a noi vicini: basta gettare lo sguardo al di la' delle Alpi.
Noi, al massimo, abbiamo avuto masse operaie che hanno occupato per
qualche ora i binari di una ferrovia, come avvenuto a Crotone e a
Pordenone. Cio' detto, sono cose certo non desiderabili ne' positive,
ma nei Paesi a noi vicini sono avvenuti fatti ben piu' gravi.

Presidente, mi riferivo alle critiche per eccesso di
assistenzialismo.

E' chiaro che un disoccupato costa alla collettivita'. In tutti i
paesi d'Europa non e' che il disoccupato non prenda una lira: in
tutti i paesi d'Europa, ed e' giusto, deve avere qualcosa, altrimenti
morirebbe di fame. Quindi il costo c'e'. Piuttosto si e' cercato,
dov'era possibile, di volgerlo al positivo: non soltanto quindi i
prepensionamenti, che sono forse lo strumento meno valido, ma
soprattutto altre forme: accanto alla cassa integrazione, nuovi
strumenti di intervento tipo contratti di solidarieta'. Si e' cercato
di fare degli ammortizzatori sociali anche strumenti di formazione,
in modo da aiutare la riqualificazione del lavoratore dipendente. In
fondo, quale e' stato il messaggio di Detroit? maggiore
flessibilita', maggiore competitivita' e grande importanza alla
formazione.

Non si poteva fare qualcosa di piu', magari il lavoro a tempo
determinato?

Bisogna farle entrare nella mentalita', queste cose. Sono state tutte
scritte per la prima volta nell'accordo sul costo del lavoro. che
molti hanno letto come un accordo solamente salariale. E' molto di
piu': un accordo salariale, un accordo di politica dei redditi, un
accordo sociale.

Dunque e' uno strumento buono non solo per i tempi di recessione...

Direi che vale non meno per i tempi di espansione, perche' allora
avra' meno importanza l'aspetto degli ammortizzatori sociali, ne
avranno di piu' quelli di moderazione salariale. Sara' giusto, in un
periodo di vacche grasse, che da parte dei lavoratori si ottenga una
partecipazione allo sviluppo reale. L'accordo parte da un punto di
riferimento-base: avere occhio al tasso d'inflazione programmato.
L'inflazione non e' piu' un ex post, diventa un ex ante: un punto di
riferimento. Tu vuoi quel tasso d'inflazione e quindi tutti i tuoi
comportamenti sono legati a quel tasso d'inflazione. Prima salari,
profitti erano variabili indipendenti e poi, per l'inflazione, sara'
quel che sara'. Secondo fatto: il riferimento e' l'inflazione
programmata, con la conseguenza che il lavoratore potra', in alcuni
periodi, prendere anche meno del tasso d'inflazione programmato, con
una riduzione del salario reale. Ma avra' il diritto di prendere piu'
dell'inflazione programmata quando c'e' uno sviluppo di reddito.
Anche se c'e' un'intesa, in quell'accordo, secondo la quale la
produttivita' deve soprattutto andare allo sviluppo dell'impresa e al
sostegno dell'occupazione.

Dunque, e' dentro questa cornice che lei vede un lavoro piu'
flessibile e nuove occasioni di incentivi alle imprese.

A volte ci sentiamo chiedere cose che gia' esistono. Anche per quanto
riguarda gli incentivi fiscali all'occupazione. Oggi, quando dico che
il Paese e' in condizione di essere tra i primi a partecipare alla
ripresa, e' chiaro che la ripresa e' un fatto che va al di la'
dell'economia di un singolo Paese ma investe globalmente l'intera
Europa. Un paese che ha _ mettiamoci dal punto di vista
dell'imprenditore _ un tasso di cambio particolarmente favorevole e
che per di piu', in termini reali e in prospettiva, rimane
favorevole, se non ci mangiamo la svalutazione; che ha tassi
d'interesse che si sono ridotti del 40%, per esempio sui titoli di
Stato e non dico dalle punte drammatiche del settembre del '92 ma
dalla situazione gia' normale dell'aprile '93. Ha una moderazione
salariale: e non soltanto i salari aumentano poco, ma soprattutto
c'e' la tranquillita', la certezza per l'imprenditore, dato che c'e'
quell'accordo, che questa tendenza non e' solo di oggi ma ci sara'
anche domani. Dato tutto questo, gli imprenditori che non riescono ad
avere successo devono badare al loro interno: c'e' qualcosa che non
va bene nel manico.

E' finito l'intervento straordinario nel Mezzogiorno. La sua idea su
questo punto qual'e': il Mezzogiorno ha dentro di se' la forza per
andare avanti e crescere senza che il resto del Paese trasferisca
ancora risorse?...

Trasferimenti al Mezzogiorno ce ne vogliono ancora. E' il modo con il
quale questo trasferimento ha avuto luogo che deve essere cambiato.
Qui si torna alla questione di un intervento non piu' imperniato su
una programmazione di tipo statale ma a un'impostazione di carattere
piu' liberistico. Non sono mai stato uno statalista, pero' non sono
neanche quello che dice: <Il mercato, poi venga quello che viene>.
La' dove ci sono situazioni particolari bisogna anche intervenire per
aiutare, come del resto lo spirito comunitario prevede tra paesi
europei piu' ricchi e paesi piu' poveri.

Il Sud ha tanti giovani disoccupati. Che futuro per loro?

Il futuro non scende dal cielo. Ci vuole buona volonta'; e regole
nuove, che ridiano elasticita' al mercato del lavoro. E scuola, molta
buona scuola. E poi, bisogna lavorare anche sulla mobilita' delle
persone. Questa idea, che in fondo e' anche una forza, di rimanere
laddove sei nato... sara' anche bello: dimostra un attaccamento alle
tradizioni, pero' deve avere un limite. Ci sono zone d'Italia con
tassi di disoccupazione inferiori al 5%. Quindi mobilita': cercare di
aiutarla, di attivarla: convincere le persone a uscire di casa.

Si fa una grande discussione sulla disoccupazione, sul lavoro, ed e'
giusto. Ma non si dice mai che c'e' almeno mezzo milione di persone
che vengono dall'estero a lavorare da noi.

In Italia, alcuni tipi di lavori sono ormai considerati non ambi'ti,
e neanche accettati in casi di necessita'.

Come lei diceva, e' anche una questione di mentalita': le famiglie
fanno da ammortizzatore sociale.

E' il concetto della ricchezza misurata non piu' sull'individuo ma
sulla famiglia. E c'e', a volte, una domanda e un'offerta di lavoro
ambedue insoddisfatte. Tempo fa, in Puglia una fabbrica ha cercato
800 persone e non le ha trovate.

Le privatizzazioni, presidente. C'era un po' di scetticismo sul fatto
che si sarebbe venduto e su chi avrebbe comprato.

Quando le cose si vogliono veramente, si fanno. Mi sono messo subito
all'opera, si e' visto quello che mancava sotto il profilo
procedurale, l'abbiamo completato. Eppoi c'e' stata quest'idea del
comitato per le privatizzazioni: di legare cioe' le procedure
burocratiche, che erano un po' incagliate, col mercato. E questo con
quattro uomini di specchiata onesta' e di specchiata validita'
finanziaria. Secondo: fissando calendari definiti, facendo quando
necessario pressioni su coloro ai quali competeva procedere. Cosi' si
sono fatte le privatizzazioni. E, oltre a quelle grosse, importanti
(Sme, Credito italiano, il Pignone, la Comit) ne sono state fatte una
serie di medio-piccole, che sono numerosissime. Rimasi quasi
sorpreso, quando parlai col presidente dell'Eni che diversi mesi fa,
prima della vendita del Pignone, mi disse che aveva gia' incassato
mille miliardi. E con un'accelerazione forte per Comit e Credit. Il
Credito italiano non era nel calendario iniziale, ma io dissi:
<dev'essere fatta entro la fine dell'anno>. Eppoi, per la Comit presi
penna, carta e calamaio e scrissi al presidente dell'Iri dicendo:
<Entro il 25 di febbraio, Comit dev'essere privatizzata>. Lo e' stata
con una settimana di ritardo.

Si diceva anche: in Italia, figurati se i politici mollano l'osso...

Si diceva: non ce la fate perche' in Italia, con le difficolta'
procedurali, l'incapacita' di decidere, non ci sarebbe mai stato il
coraggio di fare una scelta. Poi si diceva: non ci sono i mezzi
finanziari. Invece, la riduzione dell'onere per interessi ha liberato
risparmio privato. Poi ci dissero: avete deciso di privatizzare alla
fine dell'anno. Ma come! In quel periodo ci sono importanti emissioni
di capitali di societa' private: vanno a scontrarsi! Ci pensate a
quale e' stato l'ampliamento delle dimensioni della Borsa? Fino a
pochi anni fa gli scambi arrivavano a stento ai 100 miliardi a
seduta, oggi siamo dai mille ai 1.400 miliardi: dieci volte tanto. E
il mercato secondario dei titoli di Stato: oggi vi si macinano ogni
giorno dai dieci ai tredicimila miliardi in perfetto ordine. Si
diceva: <il mercato italiano e' asfittico>. Era come rimproverare un
automobilista: <Vai troppo piano!> Per forza! Aveva ancora
l'automobile con le gomme piene, o il 18 BL di quando ero giovane.
Prova invece a dargli una macchina veloce. E cosi' la borsa: va
piano. Per forza: le contrattazioni non riuscivi a farle, per
regolarle era un problema, c'erano ritardi enormi. C'era la consegna
materiale dei titoli, tutti i timbri da mettere, girate da fare.

Ritornando alle privatizzazioni: ci sono state discussioni su come
debba essere la proprieta'.

Guardi: a proposito di noccioli, non noccioli e nocciolini, il 20
ottobre scorso dissi chiaramente al Parlamento che l'approccio del
Governo era pragmatico, che c'erano alcuni casi in cui era opportuna
la public company, altri in cui bisognava puntare a vendite direi
quasi individuali, altri che richiedevano il nocciolo duro. Abbiamo
fatto gli uni e gli altri. Si e' fatta la public company per il
Credito italiano e la Commerciale, si e' fatta una vendita con la
Sme, si e' impostato un discorso di gruppo di riferimento con la
Stet. Sono state attribuite al Governo opinioni divergenti, ma sulla
conclusione per la Stet i tre ministri interessati sono tutti
convinti che e' la soluzione migliore. Il che dimostra che ci sono
persone, a capo dei gruppi pubblici e al vertice dei ministeri, che
ragionano con la loro testa. E di fronte a realta' particolari,
ragionando arrivano a conclusioni concordi. Mi sembra una grande
dimostrazione di efficienza esser liberi non solamente dalle
influenze dei partiti, ma anche da condizionamenti intellettuali, del
genere: <c'e' quello schema, bisogna seguirlo a tutti i costi>.

Presidente, ma non e' che si e' venduto soprattutto per via dei
troppi debiti?

Non dimentichiamo la situazione difficilissima in cui l'Iri si
trovava solo otto mesi fa. Oggi l'Iri e' decisamente sulla strada del
risanamento. Ora si liberera', tra un mese-un mese e mezzo, sempre
con le privatizzazioni, anche della siderurgia. E' stato doloroso
prendere le decisioni su Taranto e attuarle. Avevamo un doppio
problema: uno locale, col dover purtroppo ridurre gli occupati di
diverse migliaia di unita': oltre diecimila persone. Al tempo stesso
c'era un problema con la Comunita': non e' stato facile "strappare" a
Bruxelles il terzo forno. Abbiamo risolto questi problemi non solo
perche' abbiamo dei buoni rapporti con le persone. La fiducia
reciproca derivante sia da rapporti antichi, sia dal modo in cui
questo Governo ha operato hanno fatto si' che potessimo dire
<signori, ma voi volete che l'Italia metta le cose a posto o che
l'Italia si scassi? Se dobbiamo mettere le cose a posto non si puo'
esagerare. E quindi il terzo forno deve rimanere>. E l'abbiamo
ottenuto.

In fondo, lo Stato vende anche perche' l'Europa impone delle regole,
a noi come agli altri.

Non c'e' dubbio: in questo caso, l'Europa ha un problema di
risanamento della siderurgia comunitaria e quindi ci poneva delle
regole. La Comunita' non faceva differenza tra il fatto che noi
risanassimo mantenendo pubblico o privatizzando: non entra in questi
aspetti. Ma e' chiaro che risanare settori come quello siderurgico
senza imboccare la strada della privatizzazione sarebbe stato molto
piu' pericoloso perche', al fondo, non modificavi la mentalita' degli
operatori del settore.

Lei ricordava il mercato secondario dei titoli. In questi anni non si
e' posta molta attenzione sul fatto che quella e' una sorta di
votazione quotidiana...

Istantanea.

Infatti. E che i cittadini italiani, nonostante abbiano una grande
liberta' nel movimento dei capitali, hanno continuato a comprare
titolo di Stato. Mi sono fatto l'idea che tra il mantenimento di
questa liberta' e la solidita' della nostra democrazia ci sia una
connessione molto stretta.

Sono d'accordo. Per questo, nell'affrontare la crisi valutaria, mai
abbiamo pensato a un ritorno al protezionismo. Senza voler riandare
alle vecchie dispute tra Einaudi e Roepke, c'e' differenza tra
liberismo e liberalismo. Pur non essendovi a mio avviso una
contraddizione tra democrazia e protezionismo (si puo' avere un
regime democratico con un certo grado di protezione), non c'e' dubbio
che la liberta' del mercato e' la forma di gestione piu' consona a
una democrazia avanzata. In sostanza, penso che una democrazia
avanzata non puo' coesistere con una forma di protezionismo
economico. Per noi, penso che un ritorno al protezionismo sia
impossibile. Lo abbiamo vissuto, in passato: avveniva una crisi
valutaria e il primo provvedimento era chiudere qualche
"saracinesca". Di recente abbiamo avuto crisi valutarie gravi ma
nessuno di noi ha pensato di chiudere saracinesche.

Sono strumenti ancora utili nell'armamentario di un Governo?

Come la penso io, credo di averlo dimostrato non avendoli presi in
considerazione neanche in momenti particolarmente difficili. Sia
prima, sia ora come presidente del Consiglio li ho considerati ormai
oggetti da museo.

Questo pero' significa che il debito pubblico, per la sua dimensione,
e' cosa da maneggiare con enorme cura.

E' una questione talmente seria che vorrei raccontarle una piccola
storia. Quella del mio dentista. L'ultima volta, al termine della
seduta, facendo quattro chiacchiere, gli ho detto: <Fino a un anno
fa, quando venivo da lei, mi faceva sempre la stessa domanda: mi
posso fidare dei titoli di Stato? Stavolta invece la domanda non me
l'ha fatta>. Qualcosa e' cambiato: quella preoccupazione, il fatto
che allora si ritenesse un'ipotesi non infondata che si potesse
ricorrere a una grande operazione, consolidamento e patrimoniale,
come unica via per risolvere il problema dell'indebitamento pubblico.
Con l'operare di questo Governo si e' dimostrato che la strada
virtuosa di gestione del debito esiste, e che l'abbiamo imboccata.
L'ho sempre detto: politica estera e politica economica, a mio
avviso, hanno due binari ben definiti: qualunque Governo venga non
puo' non seguirli, sia pure con qualche variante.

Lei pensa che ci siano ancora dei grandi risparmi da fare sulla spesa
pubblica?

Molti risparmi possono essere fatti attraverso l'efficienza. Sono
quelli che costano di meno in termini di sacrifici e che rendono di
piu'. Certo, ci sono ancora tagli da fare su alcuni aspetti della
spesa , ma soprattutto i risparmi devono avvenire attraverso il
recupero di efficienza. Un risparmio e un miglior servizio al
cittadino. Questo Governo ha impostato il problema (l'ha impostato,
non risolto) e, nelle cose che ha fatto, i benefici sono lenti a
maturare. Ma molte cose sono state fatte, soprattutto con i
provvedimenti messi a punto dal ministro Cassese.

E quindi, si puo' alleggerire il peso del fisco in connessione con
questi risparmi?

Il Governo, nel '94, ha allentato la pressione fiscale dell'1,2% sul
'93, per via di una serie di imposte straordinarie che non sono state
rinnovate. Questo anche per doveroso rispetto del cittadino:
altrimenti imposte straordinarie messe per un anno diventano
ordinarie l'anno successivo. Lo ha fatto anche perche' c'era una
recessione grave che avremmo ulteriormente aggravato. Al tempo
stesso, aggravando la recessione, avremmo anche aumentato la spesa.
Oggi, questo Governo ha onestamente fatto una previsione per il '94
peggiore di quella del settembre scorso. I famosi 15mila miliardi. Il
cosiddetto "buco", che non e' un vero buco, ma un buco previsivo.
Provvedimenti fiscali per recuperare quello che manca, pero',
sarebbero un'operazione puramente contabile perche' l'aumento delle
tasse oggi, in questa situazione, produce solo sulla carta una
maggiore entrata. Infatti, entrando nella carne dell'economia,
darebbe meno sviluppo, meno redditi, meno entrate e piu' spese.
Quindi non serve a niente. Per recuperare questa differenza, che al
netto della congiuntura abbiamo stimato in 5mila miliardi, ci
vorranno provvedimenti appropriati, di tipo diverso. Operazione non
dissimile da quella che questo Governo fece al suo esordio. allora
non ci fu nessuno scandalo.

Quando lei torno' dal suo rapido viaggio in America, era molto
rincuorato. In una situazione internazionale del tutto nuova e per un
Paese imbrattato dagli scandali, lei riporto' con la precisa
sensazione che la comunita' internazionale avesse fiducia
nell'Italia.

L'operazione di recupero di credibilita', che e' stata l'obiettivo
principale di questo Governo, ha avuto il maggiore successo proprio
all'estero. I discorsi che facevo ai miei interlocutori, da Clinton a
Kohl, erano molto semplici: l'Italia, dicevo, e' un Paese in
trasformazione. Sta facendo un'operazione unica al mondo, la sta
facendo con il massimo dell'ordine, gli elettori votano e accettano i
risultati con compostezza. E quanto avvenuto domenica e lunedi' lo
dimostra. Il Parlamento sciolto ha lavorato bene, e' stata fatta una
legge elettorale nuova. Oggi ne vengono messe in evidenza pecche,
cose da emendare. Ma e' una legge che e' stata capace di modificare
profondamente la composizione del quadro politico. E il mercato
finanziario ci ha dato, sin dalla primavera scorsa, un'ampia dose di
fiducia. Se vede i tassi d'interesse sui titoli di Stato, nel giro di
sei mesi, da aprile '93 all'autunno hanno avuto una riduzione
dell'ordine di 4-5 punti percentuali.

E nell'azione internazionale, qual'e' il bilancio?

Mi da' fastidio quando si dice che questo Governo non ha avuto
politica estera. L'ha avuta, ed e' stata quella portata avanti dal
ministro Andreatta. E il sottoscritto non si e' limitato a
partecipare alle assise internazionali, ma ha tenuto i rapporti
bilaterali. Lei ha accennato alla visita a Clinton. Sottolineo una
cosa sola: il presidente Clinton sara' in Italia per il G7. Non solo:
venendo in Europa per il 50* anniversario dello sbarco in Normandia,
ha deciso di andare non solo in Inghilterra e in Francia: verra'
anche a Roma e ad Anzio. Una grossa dimostrazione di attenzione al
nostro Paese.

L'Europa batte la fiacca, presidente. E' un momento difficile.

E' vero. Ma noi abbiamo sempre sostenuto e sosteniamo che, accanto al
tema dell'ampliamento della Comunita' e della grande attenzione che
si deve rivolgere ai paesi dell'Est, non bisogna dimenticare i
problemi della vera integrazione europea, cioe' l'attuazione del
trattato di Maastricht. Altrimenti veniamo meno all'impostazione per
la quale i paesi fondatori hanno operato per generazioni, perdiamo un
riferimento che non e' solamente ideale, ma che e' per il futuro
dell'Europa. Perche' o l'Europa si fa attraverso lo schema di
Maastricht, oppure cambiera' in maniera non regolata, non guidata,
con tutti i pericoli che possono derivarne.
C'e' poi il Mediterraneo. L'Italia vi svolge una funzione
fondamentale: e' il Paese di congiungimento dell'Europa mediterranea
con la Mitteleuropa. E' importante quindi che questa componente
mediterranea continui ad essere integrata in pieno equilibrio con
quella europea e, al tempo stesso, come area di confronto fra Nord e
Sud, tra i paesi ricchi e sviluppati e i paesi poveri dell'Africa.
Fra i paesi con sviluppo demografico zero e quelli a crescita
demografica ancora forte.
Ritengo che la storia dei prossimi decenni sara' in gran parte
influenzata dal modo in cui si svolgera' il rapporto tra Nord e Sud,
tra Europa, Africa e Asia minore. Ma anche l'America e' coinvolta, e
lo sente. E non solo per il Medio Oriente, per l'importantissima
realta' di Israele e degli arabi.

Se questi amici, che lei ha in giro per il mondo, Clinton, Kohl, e
che si fidano del suo giudizio, le chiedessero: <Carlo Azeglio, cosa
e' successo da voi domenica e lunedi'. Siete sulla strada giusta o
no?>.

Risponderei questo: l'Italia ha dato tante prove di maturita',
fidatevi. Queste elezioni hanno visto, in sostanza, risultati che
avviano quell'impostazione che si voleva dalla nuova legge
elettorale: il venir meno della grande frammentazione del Parlamento
italiano. E' chiaro che si tratta di una prima fase. Per anni abbiamo
lamentato l'incapacita' del sistema di cambiare. Non c'e' dubbio che
in queste elezioni il rinnovamento, il mutamento abbiano avuto un
inizio subitaneo. Ora sta agli uomini chiamati a governare rendersi
conto della realta' del Paese, di quello che e' possibile e doveroso
fare e anche dei modi nei quali occorre farlo.
Se posso trarre una conclusione dalla mia esperienza in questo
palazzo, e' che l'importanza dei risultati sta in gran parte nel modo
in cui li persegui. Questo e' fondamentale. Si deve guardare al di
la' del risultato del "giorno per giorno"; quando risolvi un
problema, bisogna preoccuparsi non solamente di quel problema, ma
anche di quelli che saranno i problemi futuri. Insomma, dare una
grande importanza al metodo con cui lo affronti. Solamente se, nella
soluzione di un problema, si e' creato un rapporto di fiducia umana
si puo' poi, con lo stesso interlocutore, trovare il modo di
affrontare e risolverne di nuovi.

Ma lei mi sta dicendo che la lealta', in politica, paga?

Certo. E questo vale anche per i rapporti internazionali. Occorre
parlare con chiarezza ai propri interlocutori. Avevo appena
conosciuto il presidente Clinton a Tokio, e la sera ci trovammo a
cena dall'Imperatore. Arrivo' il presidente Eltsin, che non conoscevo
se non di sfuggita. Clinton mi presento' come il nuovo presidente del
Consiglio italiano. E aggiunse: <E' un uomo straightforward>, uno che
parla chiaro. Il fatto e' che sulla Somalia gli avevo appunto parlato
chiaro: <Stiamo sbagliando tutto. Siamo andati per far la pace, e se
si vuol portar la pace non si possono lasciar le cose completamente
in mano ai militari. Sono bravissimi, ma non e' il loro mestiere>

E se lei, che parla chiaro, dovesse dare un consiglio a chi verra' a
Palazzo Chigi?

Ora, non spetta a me dare consigli. Ma chi verra' in queste stanze,
forse dovra' avere piu' attenzione a quello che il mio Governo ha
fatto.
Foto:	FOTO-01 Carlo Azeglio Ciampi FOTO-02 27 maggio - Ciampi col ministro degli Interni Mancino e il sindaco di Firenze Morales a Palazzo Vecchio dopo il tragico attentato con l'autobomba FOTO-03 3 luglio - I rappresentanti delle parti sociali assieme al presidente del Consiglio a Palazzo Chigi per la firma del nuovo accordo sul costo del lavoro FOTO-04 17 settembre - Il presidente degli Stati Uniti Clinton incontra a Washington Ciampi per discutere le divergenze sulla politica dell'Onu in Somalia
Grafici:	GRAFICO-01 Inflazione sotto controllo (Variaz.% tendenziale del costo della vita) GRAFICO-02 Scendono i tassi Tassi netti BoT (12 mesi) GRAFICO-03 Fabbisogno in riduzione (Cumulato da aprile in miliardi di lire) GRAFICO-04 Esplode l'attivo degli scambi (Saldo cumulato bilancia commerciale) GRAFICO-05 La lira e l'incertezza (Cambio lira/DM)

                              
